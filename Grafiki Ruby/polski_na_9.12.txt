Orientalizm przejawia się nie tylko w podziwie dla wschodniej natury, ale też historii i kultury. W sonecie podmiot liryczny przygląda się zwyczajom religijnym muzułmanów,
opuszczających świątynię po wieczornej modlitwie. Poeta użył słownictwa charakterystycznego dla lokalnej ludności,
nazywa meczet „dżamidem”. Wspomina także o „izanie”, czy­li wezwaniu na modlitwę, śpiewanym z wieżyczek świątyni,
minare­tów, aby można było usłyszeć je w całym mieście. Nawiązanie do islamu pojawia się również w metaforze gór, przypominających 
siedzące na ziemi diabły. Poeta używa porównania „jak szatany, siedzące w dywanie Eblisa”. Eblis to postać często utożsamiana z chrześcijańskim szatanem,
jednak jej rola jest bardziej niejednoznaczna, łączy w sobie dobro i zło. Pojawia się w Koranie i jest wiązany z powstaniem Adama.
 Poeta przytacza także określenie szybkości błyzkawicy jako „pędu Farysa”. Farys to wojownik w społeczności Arabów Beduinów, porównywalny do średniowieczn­go rycerza w kulturze europejskiej.
 Podmiot liryczny czerpie inspirację z podróży, zaczyna postrzegać świat jak człowiek wschodu. Jego spostrzeżenia są połączeniem ideologii romantycznej i orientalizmów.




historiozofia «dziedzina ogólnych rozważań nad przebiegiem procesu dziejowego, nad sensem historii, statusem praw historycznych itp.»